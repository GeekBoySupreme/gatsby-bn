---
title: Gatsby.js টিউটোরিয়াল
disableTableOfContents: true
---

Gatsby জগতে স্বাগতম! আপনাকে এখানে পেয়ে আমরা অনেক আনন্দিত। একটি স্টার্টার টেম্পলেট দিয়ে আপনার প্রথম Gatsby সাইট তৈরি এবং ডিপ্লয় করতে সাহায্য করাই এই টিউটোরিয়ালের উদ্দেশ্য। আমরা যতই সামনে আগাতে থাকব, ওয়েব ডেভেলপমেন্টের কিছু সাধারণ বিষয় তুলে ধরব এবং Gatsby সাইটের আভ্যন্তরীণ গঠন নিয়েও আলোচনা করব।

> এই সম্পূর্ণ টিউটোরিয়ালের উদ্দেশ্য হলো ওয়েব ডেভেলপমেন্ট নিয়ে (এখন পর্যন্ত!) কম অভিজ্ঞতা সম্পন্ন সবাই যেন সহজেই বুঝতে পারে - এ বিষয়ে খুব বেশি অভিজ্ঞ হওয়ার প্রয়োজন নেই। আপনি যদি সরাসরি কোডে যেতে চান, তবে স্টেপ-বাই-স্টেপ টিউটোরিয়ালটি বাদ দিন এবং [জলদি শুরু করুন](/docs/quick-start/) পেইজটি দেখুন।

## Gatsby মূলভিত্তি

0. [আপনার ডেভেলপমেন্ট ইনভায়রনমেন্ট সেটআপ](/tutorial/part-zero/): আমরা আপনাকে এমন কোর টেকনোলজির সাথে পরিচয় করিয়ে দিব যেগুলো Gatsby এর মূলমন্ত্র, এবং আপনার ডেভেলপমেন্ট ইনভায়রনমেন্ট সেটআপে সাহায্য করবে।
1. [Gatsby এর বিল্ডিং ব্লক জানুন](/tutorial/part-one/): নতুন প্রোজেক্ট শুরু করুন, সাইট ডেভেলপ করা এবং ডিপ্লয় করা শিখুন।
1. [Gatsby তে CSS ব্যবহারের পরিচিতি](/tutorial/part-two/): Typography.js এবং CSS Modules এর মত লাইব্রেরিগুলো সম্বন্ধে জানুন।
1. [Gatsby তে নেস্টেড লেআউটগুলি বিল্ডিং](/tutorial/part-three/): লেআউট হলো আপনার সাইটের সেকশন যেগুলো headers এবং footers এর মতো বিভিন্ন পাইজে পুনঃব্যবহার করা হয়।

## ইন্টারমিডিয়েট টিউটোরিয়াল

ইন্টারমিডিয়েট টিউটোরিয়ালে, আপনি শিখবেন কিভাবে আপনার Gatsby সাইটে যেকোন জায়গা থেকে GraphQL দিয়ে ডাটা সংগ্রহ করতে পারবেন।

4.  [ব্লগের ডাটার জন্য কোয়েরি](/tutorial/part-four/): একটি ব্লগ তৈরি করুন এবং GraphQL কোয়েরি ব্যবহার করে আপনার সাইটের টাইটেলটি আপনার ব্লগের header এ দেখান।
5.  [সোর্স প্লাগিন্স এবং কোয়েরি ডাটা রেন্ডারিং](/tutorial/part-five/): সোর্স প্লাগিন ব্যবহার করে আপনার সাইটে মার্কডাউন ব্লগ পোষ্টগুলো সংগ্রহ করুন এবং একটি index পেইজ তৈরি করে ব্লগ পোষ্টগুলোর লিস্ট দেখান।
6.  [ট্রান্সফরমার প্লাগিন্স](/tutorial/part-six/): ট্রান্সফরমার প্লাগিন ব্যবহার করে মার্কডাউন ব্লগ পোষ্টগুলোকে এমন আকারে রূপান্তর করুন যাতে ব্লগটি সেগুলো রেন্ডার করতে পারে।
7.  [প্রোগ্রামেটিক্যালি ডাটা থেকে পেইজ তৈরি](/tutorial/part-seven/): আপনার ব্লগ পোস্টের জন্য কিভাবে প্রোগ্রামেটিক্যালি পেইজের সেট তৈরি করবেন শিখুন।
8.  [একটি সাইট লাইভে যাবার প্রস্তুতি](/tutorial/part-eight/): পারফরমেন্স এবং accessibility, SEO এর বেস্ট প্র্যাকটিস এবং আরও অনেক কিছুর জন্য কিভাবে আপনার সাইটটি অডিট করবেন, শিখুন।

## থিম টিউটোরিয়াল

Gatsby থিমগুলি আপনার সকল ডিফল্ট কনফিগারেশনগুলোকে আপনার সাইট থেকে আলাদা করে (শেয়ার্ড ফাংশানালিটি, ডাটা সোর্স, ডিজাইন) এবং ইন্সটল্যাবল প্যাকেজে নিয়ে যায়।

এর মানে কনফিগারেশন এবং ফাংশানালিটি সরাসরি আপনার প্রোজেক্টে লিখা হয় না, বরং ভার্সন করা হয়, কেন্দ্রীয়ভাবে ম্যানেজ করা হয়, এবং ডিপেন্ডেন্সি হিসেবে ইন্সটল করা হয়। আপনি নির্বিঘ্নে একটি থিম আপডেট করতে পারেন, একসাথে থিমগুলো ব্যবহার করতে পারেন, এবং অন্যটির জন্য একটি সামঞ্জস্যপূর্ণ থিমকে পরিবর্তনও করতে পারেন।

থিম তৈরি এবং ব্যবহার সম্বন্ধে বিস্তারিত জানতে [Gatsby থিম টিউটোরিয়াল](/tutorial/theme-tutorials/) দেখুন।

## বাড়তি টিউটোরিয়াল

Gatsby ব্যবহারের অনেক ধরনের উপায় আছে, এর কয়েকটি প্রথম টিউটোরিয়াল সেটগুলোতেই আলোচনা করা হয়েছে, সেখানে আপনাকে শিখানোর দিকেই বেশি নজর দেওয়া হয়েছে। Gatsby এর বাড়তি টিউটোরিয়াল সেকশনটি রিসোর্সের একটি কালেকশন যেখানে কিভাবে Gatsby এর টাস্ক স্টেপ-বাই-স্টেপ করে করা যায় তা  আরও বিস্তারিতভাবে আলোচনা করা হয়েছে, যেমন ইমেজের জন্য সোর্স প্লাগিন ব্যবহার করা এবং CMS কন্টেন্ট।

[বাড়তি Gatsby টিউটোরিয়াল](/tutorial/additional-tutorials/) দিয়ে আরও গভীরে যেতে পারেন।
